# Lasagne

Voor 6 personen

## Ingrediënten

- voor de bechamel
  - 25 g boter
  - 30 g bloem
  - 300 ml melk
  - nootmuskaat
  - paprikapoeder
- voor de lasagne
  - 1 L tomatensaus, liefst vers
  - 3 uien
  - 3 paprika's in verschillende kleuren
  - verse rozemarijn
  - verse tijm
  - verse oregano
  - 400 g geraspte kaas
  - platte en gegolfde lasagnebladen
  - 300 g kastanjechampignons
  - 4-6 tenen knoflook
  - peper en zout naar smaak

## Bereiding

 1. hak de tijm, rozemarijn en oregano fijn, meng deze met de tomatensaus en laat deze enkele uren staan.
 2. snipper de ui, snijd de champignons in dunne plakjes en de paprika's in kleine stukjes
 3. bak de champignons totdat deze geen vocht meer afgeven
 4. voeg de tweederde van de ui toe en fruit deze
 5. pers de knoflook, voeg deze toe en bak een minuut mee
 6. voeg de paprika toe en bak mee tot deze enigszins is gegaard maar nog niet slap
 7. giet de tomatensaus er bij en breng al roerend aan de kook; laat daarna 30 minuten sudderen
 8. verwarm de oven voor op 200 °C en vet de ovenschaal in
 9. breng de tomatensaus op smaak met peper en zout
 10. bedek de bodem van de ovenschaal met een laag platte lasagnebladen
 11. verdeel een laag saus over de lasagnebladen, gevolgd door een laag gegolfde lasagnebladen
 12. strooi de helft van de geraspte kaas over deze lasagnebladen
 13. voeg om en om lagen saus en gegolfde lasagnebladen toe; zorg dat de laatste laag een laag saus is
 14. Maak nu de bechamel:
     1. smelt de boter in een sauspan
     2. voeg een eetlepel bloem per keer toe en roer tot een roux; de bloem moet op een zacht vuur garen
     3. wacht tot de roux wit uitslaat en zanderig aanvoelt
     4. voeg beetje bij beetje de koude melk toe aan de roux terwijl je roert met een garde
     5. voeg nootmuskaat en paprikapoeder naar smaak toe
 15. verdeel de bechamel over de bovenste laag van de lasagne
 16. verdeel de rest van de ui over de laag bechamel
 17. strooi de rest van de geraspte kaas over de lasagne
 18. maal peper en zout over de kaas
 19. bak voor 40 minuten in de oven
  
## Variatietips
- vervang de kastanjechampignons met 300 g rundergehakt
- vervang de helft van de tomatensaus met rode wijn en 140 g tomatenpuree; sla de kaaslaag in het midden van de lasagne over
  